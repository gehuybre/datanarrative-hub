# Vergun> *"Embuild Vlaanderen volgt met zijn 'Bouwbalans' de evolutie op van de vergunningsaanvragen. Dat is bij uitstek de kanarie in de koolmijn om bouwconjunctuur en -activiteit in een vroeg stadium, snel en op langere termijn te voorspellen. De rampzalige start van 2025 is het signaal voor de Vlaamse regering en de lokale besturen om in actie te schieten. Zij hebbende sleutels van de oplossing in handen om het woon- en vergunningenbeleid een kickstart te geven"* 
> 
> **Caroline Deiteren, Embuild Vlaanderen**

## Nieuwbouw, renovatie en sloop: alle vergunningsaanvragen nemen afngsaanvragen zakken in 2025 weg naar absoluut dieptepunt

## Nieuwbouwactiviteit is compleet uit balans, ingrijpende maatregelen dringen zich op

Tot dusver is 2025 rampzalig voor de nieuwbouw. In het eerste kwartaal van dit jaar lagen de vergunningsaanvragen voor nieuwbouw op **6.730** in Vlaanderen. Dat is een derde lager dan in dezelfde periode vorig jaar. Daarmee wordt een absoluut dieptepunt bereikt. 

In het eerste kwartaal van 2025 haalden we slechts de helft van de vergunningsaanvragen vergeleken met dezelfde periode in piekjaar 2019. Dat terwijl er in Vlaanderen al langer te weinig woningen bijkomen om de groeiende vraag te volgen.

“Embuild Vlaanderen volgt met zijn ‘Bouwbalans’ de evolutie op van de vergunningsaanvragen. Dat is bij uitstek de kanarie in de koolmijn om bouwconjunctuur en -activiteit in een vroeg stadium, snel en op langere termijn te voorspellen. De rampzalige start van 2025 is het signaal voor de Vlaamse regering en de lokale besturen om in actie te schieten. Zij hebbende sleutels van de oplossing in handen om het woon- en vergunningenbeleid een kickstart te geven”, zegt Caroline Deiteren van Embuild Vlaanderen.
Nieuwbouw, renovatie en sloop: alle vergunningsaanvragen nemen af

De gestage daling van het aantal nieuwbouwaanvragen vertaalt zich in een historisch laag niveau. Waar enkele jaren geleden het aantal nieuwe wooneenheden in het eerste kwartaal nog ruim boven de **10.000** lag, telden we in het eerste kwartaal van 2025 nog slechts **6.730** eenheden. 

Dat is nog slechter dan in 2024, toen ook elk kwartaal onder het gemiddelde bleef van de voorgaande jaren. De trend is onmiskenbaar slecht. Dat blijkt ook uit de grafiek die het eenjarig voortschrijdend gemiddelde weergeeft en die bijgevolg de seizoenseffecten uitvlakt.

### Renovatie en sloop ook in vrije val

Waar het aantal aanvragen voor grondige renovatie de laatste jaren nog stagneerde en standhield, is het eerste kwartaal van 2025 ook hier negatief: **8.722** tegenover 8.909 in Q1 van 2024 en 9.059 in 2023. 

Ook sloop en heropbouw zakt weg. Terwijl het aantal aanvragen in het eerste kwartaal al sinds 2020 de vierduizend overschrijdt, is dat het eerste kwartaal van dit jaar gedaald naar **3.852**. 

Kortom, of het nu gaat om nieuwbouw, renovatie of sloop, alle knipperlichten staan op rood zonder tekenen van herstel.

## Kickstart voor woon- en vergunningenbeleid nodig

Tegen 2040 stijgt het aantal huishoudens van **3 miljoen** naar **3,3 miljoen**. Al deze mensen moeten een woning vinden, terwijl het aanbod achterblijft. Intussen dienen projectontwikkelaars en particuliere bouwheren minder projecten in en ze worden vertraagd door lange procedures en strengere regels. 

Daarom moeten onze overheden in actie schieten. **Embuild Vlaanderen doet vijf concrete voorstellen:**

### 1. Gecoördineerd beleid rond betaalbaar wonen
Nu is iedereen bevoegd, maar niemand echt verantwoordelijk om ervoor te zorgen dat de huishoudens die erbij komen ook effectief een betaalbare woning vinden. Zowel de Vlaamse overheid als elk lokaal bestuur moet een concreet engagement opnemen dat ook wordt opgevolgd.

### 2. Aanpak van lokale beperkingen
Te veel woningbouwprojecten worden vertraagd of sneuvelen door overmatige regels en beperkingen. Lokale overheden dienen een proactieve rol te spelen in het aanwijzen van bouwlocaties, waarbij ze dan mee aan de kar gaan trekken. Eenvormigheid en voorspelbaarheid in visie en regelgeving over ruimtelijke ordening en betaalbaar wonen bevordert de rechtszekerheid en trekt projecten en investeerders aan.

### 3. Versimpelen en versnellen van vergunningsprocedures
De huidige situatie zorgt ervoor dat noodzakelijke projecten vaak jaren vertraging oplopen. Dit kost niet alleen tijd, maar ook geld en verstoort de hele woningmarkt. Er moet een **vergunningen-turbo** komen, zodat we snel kunnen inspelen op de vraag naar betaalbare woningen.

### 4. Faciliteren van sociale huisvesting
De Vlaamse overheid moet versneld inzetten op het faciliteren van sociale huisvesting en het beschikbare aantal sociale woningen en aanverwante systemen uitbreiden. We vragen om daarbij een open model te hanteren waarin ook private actoren meer dan vandaag kunnen bijdragen aan sociale huisvesting en systemen van budgethuur.

### 5. Verlaging van registratierechten
Nieuwbouw wordt bij ons overbelast. Meer dan **40%** van de kostprijs van een nieuw appartement of een nieuwe woning heeft betrekking op registratierechten, BTW en loonlasten. De Vlaamse regering kan daarop ingrijpen door de registratierechten op de grond naar **2%** te verlagen. Op die manier wordt de aankoop van een nieuwbouw meer gelijk behandeld met de aankoop van een bestaande woning, waarvoor sinds 1 januari 2025 een registratierecht van 2% geldt.